# HCD
Testpersoon: <b>Darice</b>

[Youtube showcase](https://www.youtube.com/watch?v=9l1MLsNj_5o)

## Week 1

### **Onderzoek**
#### Introductie

Het vak Human Centered Design is gericht op het ontwerpen voor een testpersoon, deze testpersoon heeft een beperking, of dat nou slecht werkende ogen zijn of compleet niks kunnen horen ligt aan de testpersoon.
In mijn geval heb ik de kans gekregen om met Darice aan de slag te gaan.

Darice is op 27 jarige leeftijd haar gehoor kwijtgeraakt, waardoor ze wel voorheen wist hoe ze woorden moet uitspreken door geheugen van vroeger. Ook heeft Darice slecht zicht met haar linker oog, waardoor er voor haar soms nog wat dingen over het hoofd wordt gezien.
Darice die wilt graag mee kunnen genieten van een film, inclusief het geluid en muziek. Darice vind dat er weinig rekening wordt gehouden met slechthorende mensen en de subtitles zoals "*music starts playing*" niet genoeg is het gevoel te erkennen die het muziek je geeft bijvoorbeeld.

Ook zijn er nog andere pijnpunten, zoals bij closed captions waar er moeilijk bij valt te houden wie er praat als diegene niet in beeld is. Sommige emoties zoals verdriet is soms ook moeilijk te begrijpen doordat ze niet meekrijgt of iemand een trillende stem heeft of als er iemand bijvoorbeeld sarcastisch is. Darice geeft ook aan dat de subtitles vaak te snel verdwijnen waardoor je eigenlijk of alleen het beeld ziet of alleen de tekst. Mensen zonder gehoor die kunnen maar op 1 punt tegelijk focussen, waardoor als er meerdere dingen tegelijk gebeurt op het beeld, je de ondertiteling vaak mist.

Communiceren met Darice hoeft niet altijd met een tolk, omdat ze goed is in liplezen en ook weet hoe geluiden klinken is het nog mogelijk om direct met haar te communiceren. De testmomenten nemen plaats in een lokaal waar ik met mijn groep (~10 andere personen) van alles kan vragen aan Darice.

#### Opdracht

Ik ga voor Darice een clip van een film moeten uitwerken, waar zij ook kan begrijpen wat voor gevoel en ritme audio kan geven. En waar duidelijk onderscheid in wie praat is te zien. Darice die gaf aan dat ze de Bims podcast of Odd Thomas wel zou uitgewerkt willen zien worden en daarom heb ik gekozen voor Odd Thomas.

De reden dat ik deze clip heb gekozen is omdat er meerdere personen praten, en er veel emotie is in de scene die ik wil laten zien. Ik moet zorgen dat deze film kijken voor Darice een betere UX is voor haar en makkelijker te volgen is.

Er zijn 4 testmomenten waarop we Darice mogen interviewen en ideeÃ«n delen.

#### Probleemstellingen

- Als er meerdere mensen praten is het vaak moeilijk te volgen wie aan het woord is, vooral als de camera gericht is op een ander iemand.
- Er is vaak geen onderscheid van personen in de captions.
- Sarcasme is moeilijk te volgen, doordat er intonatie mist.
- Geluiden in de omgeving missen, (bv. Horror films zijn hierdoor vaak gokken wat er gebeurd.)
- Het lezen van de captions en bekijken van het beeld is moeilijk omdat de captions soms te snel al weer weg zijn
- Geen indicatie hebben van wat voor emotie een nummer kan geven.
- Onnatuurlijke zinnen (bv. geen "uhh" etc. en je leest maar op 1 tempo.)
- Hemianopsie (Darice heeft een minder visie aan de linker kant van haar zicht.)
- Het beeld is soms te groot waardoor de subtitles ver van het beeld afstaan.

Dit zijn de grootste problemen die Darice ervaart vanuit de interviews.

#### Ontwikkeling

Voor de ontwikkeling heb ik gebruik gemaakt van een repository die mijn docent Vasilis voorheen heeft gemaakt, deze heb ik geforkt en aangepast voor mijn project.
De repo is een Youtube embed met pauzerende subtitles, timestamps voor subtitles en timestamps voor geluiden. Dit was ideaal voor mijn project.

[Bron fork repo](https://github.com/cmda-minor-web/web-typography-22-23)

Voortgang week 1

![Week1](https://github.com/user-attachments/assets/31ed2dfb-ab4c-4867-9754-6ed2968d2518)

Ik heb hier captions toegevoegd en een begin gemaakt aan de timestamps.

Eerst heb ik op Youtube grondig zitten zoeken naar welke clip ik zou moeten gebruiken, daarna heb ik de audioscript (.srt bestand) gevonden waardoor ik de subtitles en de timestamps er van had.
Mijn doel hier was om een redelijk stabiele basis te tonen in de week 2 test moment.

[Uitgekozen clip](https://www.youtube.com/watch?v=eCZqAzpAZB4)

## Week 2

Voortgang week 2

Darice vertelde dat ze soms moeite had met het begrijpen wie er aan het woord is, vooral als degene die praat niet op beeld is. Ik heb er voor gekozen om de personen een eigen achtergrond kleur te geven in de ondertiteling, zodat ze goed scheidbaar van elkaar zijn. Door deze kleuren consistent aan te houden zou er geen verwarring ontstaan. Wel is hier belangrijk dat het contrast goed zichtbaar is met de achtergrondkleuren en de tekst.

![afbeelding](https://github.com/user-attachments/assets/282f2318-7145-4c50-8bf2-914b712a1422)

Vorige week kreeg ik een probleem te horen waar mensen met gehoorproblemen mee kamperen, namelijk dat ze maar op 1 punt tegelijk kunnen concentreren, waardoor het lezen van de ondertiteling en kijken wat er gaande is op het beeld een beetje frustrerend wordt, vooral als het snel voorbij gaat. Hierdoor heb ik de volgende test opgezet:

Ik test hier de contrast ratio, positionering en grootte van de ondertiteling.

![image](https://github.com/user-attachments/assets/ed66a841-e045-44b5-89b2-3fc8d318c40a)

![image](https://github.com/user-attachments/assets/9bded792-53d5-4d74-9b2d-773a1af1430b)

![image](https://github.com/user-attachments/assets/92f67ab5-8539-4844-8723-7eb8ec4b4a65)

![image](https://github.com/user-attachments/assets/ae5b7ba0-6c45-4d2b-99c3-119f131b40e3)

![image](https://github.com/user-attachments/assets/ef317f26-84cf-48f8-aa79-cf5bb79c3c66)

##### Positionering
Ik had verwacht dat de ondertiteling in het midden Darice het meest zou aanspreken, op eerste blik vond ze interessant dat het in het midden stond en ook nog doorzichtig was waardoor je gedeeltelijk nog de achtergrond kon zien. Maar Darice vond dat het te veel van het beeld in neemt, vooral als er grotere zinnen op beeld staan.

##### Font-size
Voor de font-size vond Darice 1.6em de juiste verhouding, omdat het groot is en fijn is om te lezen. Ze gaf zelf tijdens de test-moment aan dat sans-serif fonts het fijnst lezen en zei dat Mona-Sans een van haar favoriete fonts is hiervoor.
Zo gezegd zo gedaan heb ik er voor gekozen om Mona-Sans te implementeren, voor dat stukje persoonlijkheid van Darice.

##### Contrast
Qua contrast heb ik gekozen om wat donkerdere achtergrond kleuren te gebruiken, zodat de tekst duidelijk en opvallend blijft. Darice vertelde me dat het blauw wel goed is, maar dat ik moet oppassen dat ik straks niet een lichtblauw gebruik waardoor de captions weg zouden vallen, en groot gelijk heeft ze.


#### Ontwikkeling
Deze week heb ik de algemene style van de captions uitgewerkt, hieronder valt de achtergrond kleuren van de captions koppelen aan personen, de juiste lettertype grootte vinden voor leespret, de beste positie proberen te vinden voor de captions en het verder uitbreiden van de captions.

Ik heb deze SRT file gevonden met de captions wat het een stuk makkelijker maakt:

[Bron](https://subtitlecat.com/subs/259/Odd.Thomas.2013.720p.BluRay.x264-%5BYTS.AM%5D-English.html)

![image](https://github.com/user-attachments/assets/f3b60647-6c96-44a7-8fd2-aa2e8744d30e)




## Week 3

#### Voorbereiding

Ik had vorige week tijdens het testmoment een idee gekregen om een feedforward te implementeren voor de captions. Als ik de woorden die nog niet zijn uitgesproken een stukje transparant maak, dan kan Darice alvast vooruit lezen en begrijpen of er een bepaalde intonatie bevind in de zin. Op deze manier kan ze sneller weer focussen op wat er gebeurt op het scherm.

Darice vertelde ook dat de ondertiteling soms snel voorbij gaan dus heb ik getest met de timestamp langer doortrekken totdat de volgende zin begint, zo is er ruimte om eerst op het beeld te focussen als er iets interessants gebeurt en ietsjes later de ondertiteling te lezen. Dit maakt de switch tussen de 2 gecombineerd met de transparante feedforward captions een fijner kijkplezier en de rode draad makkelijker te volgen.

Tijdens het testmoment vroeg een klasgenoot of Darice het fijn vind om de namen van wie spreekt te zien in de ondertiteling. Op deze manier dus "Thomas: Hello!" vs "Hello!", Darice gaf aan dat de namen benoemen wel een goed idee is maar dat het niet in de weg moet zitten. Hiervoor heb ik een goed voorbeeld voor kunnen bedenken. In mijn clip is er een moment dat Thomas in zichzelf praat en een preek houdt. Hiervoor heb ik zijn naam alleen in het begin van de zin laten zien, en de lange zinnen opgesplitst in meerdere captions, waardoor het duidelijk was dat Thomas nog aan het woord was.

Zodra de soft piano begint te spelen in de achtergrond, wordt de achtergrond licht donkerblauw, zo weet Darice dat de piano een droevige toon is aan de hand van de kleur. Ik heb nu ook "Explain captions" zoals ik ze noem, dit legt uit wat er extra valt te horen in witte captions zoals "*soft sad piano start playing*".
Om de tempo van de piano te voelen heb ik er voor gekozen na inspiratie van Vasilis om de achtergrond licht te syncen op de piano noten. Dit doe ik door de box-shadow een animatie geven waarin de blur groter en kleiner wordt, hierdoor krijg je een soort pulsation effect.

#### Ontwikkeling

Captions feedforward implementatie door transparante text van te voren weer te geven.

![ezgif com-video-to-gif-converter(2)](https://github.com/user-attachments/assets/76ae02c5-7749-4121-b5e1-3cc20ca60984)

Captions timespan langer doorgetrokken zodat zinnen niet te snel voorbij gaan.

Namen benoemd in de captions, en lang zinnen opgesplitst zonder de naam te herhalen.

Explanation tekst op het scherm wanneer iemand *sobt* of als er bijvoorbeeld een piano klinkt.

Achtergrond licht laten pulsen in sync op de piano noten, de grootte van de pulse bepalen, dat het opvallend genoeg is, maar niet in de weg zit of een epilepsie aanval veroorzaakt.

![ezgif com-optimize(2)](https://github.com/user-attachments/assets/b13a602a-0483-45cb-b75d-b7ad89b02132)


#### Bevindingen

Darice vind de caption feedforward implementatie een goed idee, al zegt ze dat de opacity niet onder de 25% moet vallen omdat het dan niet valt te lezen, ik heb getest welke opacity zij het fijnst vind en we zijn uitgekomen op 0.5/50%.

De captions die langer doorgaan vind ze ook een slim idee, ze vind het fijn dat ze langer doortrekken inplaats van eerder begint, waardoor momenten toch spannend kunnen blijven.

Darice vind dat ik de namen goed benoem wanneer het nodig is en duidelijk houdt wie er aan het woord is.

Darice begreep in eerste instantie niet dat de achtergrond licht die pulseert gekoppeld staat aan de soft piano, ze geeft aan als oplossing dat ik ook de tekst dezelfde blauw kan maken om de link duidelijk te maken.

Darice vind de explanation text fijn en op de juiste positie. De ondertiteling zit onder het beeld, en de explanation text in het beeld, maar onderin, waardoor het niet te veel aandacht neemt of vecht met zichtbaarheid.

Na uitleg dat het blauwe pulseert op de piano vond Darice het een stuk duidelijker en begreep ook de blauwe kleur meer. Ze vind het een goed idee om dit te combineren zodat ze het gevoel van de "aura" in de scene heeft.



## Week 4

#### Voorbereiding

Deze week focus ik mij op het product 1 geheel maken en het overal constant te hebben.

Ik heb de beatpulses gemarkeerd en handmatig op elke piano noot timestamp toegevoegd en heftigere noten een hogere blur gegeven, waardoor je iets meer meekrijgt dat de scene dramatisch begint te worden.

Ik heb de *sad piano music starts playing* blauw gemaakt zoals Darice had gezegd, nu is de link duidelijk tussen de achtergrond licht en het muziek.

Ik heb nog wat final touches toegevoegd met wat timestamps die elkaar net overlaptten.

#### Ontwikkeling

Uitbreiding beatpulses & meerdere variaties van de beatpulse.

Explain text blauw gemaakt zodat de link tussen de muziek en het achtergrond licht duidelijk te maken.

#### Bevindingen

Darice vind het goed dat ik grotere pulses heb toegevoegd en *sad piano music intensifies* wanneer de pulses groter worden, zo heeft ze het gevoel dat het intenser begint te worden. Ze vind het algeheel een mooi rond product en vindt dat ik goed naar haar feedback heb geluistert voor haar gevoel, en ook de mijne :)

#### Wat had ik verbeterd als ik nog verder zou uitbreiden?

Ik denk dat momenten zoals *sob* beter bij de locatie gestopt kan worden waar het gebeurt. Momenteel is hij statisch onderin, wat over het algemeen goed is, maar voor bepaalde momenten zou het wel handig zijn om het op de locatie van het geluid te plaatsen.

Ik denk dat ik het wind op het einde nog kon visualiseren door particles op de achtergrond te doen die bijvoorbeeld het geluid van de wind zou volgen.

Ik zou ook willen testen met wat scene's, ik heb het gevoel dat ik achteraf beter zelf een scene kon kiezen zoals Jaws, of The Shining, meer horror thema, daar lijken goede voorbeelden in te zitten voor het gebruik van deze effecten realiseer ik mij na deze ervaring op gedaan te hebben.

**Bedankt voor het lezen**

